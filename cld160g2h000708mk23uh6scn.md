---
title: "একজন ডেভেলপারের প্রথম কোন জিনিসটা সবথেকে বেশি প্রয়োজন?"
seoTitle: "Developer PC Configuration"
seoDescription: "Developer PC Configuration"
datePublished: Wed Jan 18 2023 04:29:41 GMT+0000 (Coordinated Universal Time)
cuid: cld160g2h000708mk23uh6scn
slug: developer-pc-config
cover: https://cdn.hashnode.com/res/hashnode/image/upload/v1674014926210/c10b8088-4bb2-412f-bb75-287cd4310586.jpeg
ogImage: https://cdn.hashnode.com/res/hashnode/image/upload/v1674015035409/bf16c06a-d4f7-40cc-9785-58f2bd7b78da.jpeg
tags: developer, pc-configuration

---

একজন ডেভেলপারের প্রথম কোন জিনিসটা সবথেকে বেশি প্রয়োজন? অবশ্যই একটি ভালো কনফিগারেশনের পিসি অথবা ল্যাপটপ।

একজন ফুলস্ট্যাক ডেভেলপারের জন্য পিসি কনফিগারেশন ঠিক কেমন হওয়া উচিত?

অন্যান্য ডেভেলপমেন্টের মধ্যে ওয়েব ডেভেলপমেন্ট-ই সম্ভবত এমন একটি ফিল্ড যেখানে হেভি-কনফিগারেশন বা লাইট-কনফিগারেশন পিসি তেমন চোখে পড়ার মতো কোন পার্থক্য তৈরি করেনা। তবুও যদি আপনার বাজেট ভালো থাকে তাহলে অবশ্যই ফিউচার-প্রূফ পিসি কেনা ভালো হবে কারন পিসি, ল্যাপটপে invest করা কোনোভাবেই ব্যাকফায়ার করবে না। তাই বার বার পিসি কেনার চেয়ে একেবারে একটি ভালো মানের পিসিতে ইনভেস্ট করাই বেস্ট ডিসিশন।

Core i3 দিয়ে শুরু করতে পারেন, তবে জেনারেশনটা আপডেট রাখার চেষ্টা করবেন। শুরুতে ওয়েব ডেভেলপমেন্টের জন্য নিম্নমানের কম্পিউটার ইউজ করতে তেমন কোনো প্রবলেম হয়তো হবে না। কিন্তু আপনি যখন MERN, PHP, Laravel, MEAN, Django এর মত বড় বড় টুলস এবং সফটওয়্যার রান করতে যাবেন তখন আপনার সমস্যা হতে পারে। সবচেয়ে ভাল হয় আপনি যদি Core i5 জেনারেশনের একটি ল্যাপটপ অথবা পিসি নিতে পারেন।

MERN ব্যবহারে কনফিগারেশনের কথা বলতে গেলে বলতে হয়, Core i3 6th gen অথবা Ryzen 3 প্রসেসর, 2.4GHz clockspeed, 8GB RAM, এবং 256GB SSD কে স্টার্টিং পয়েন্ট ধরে নিয়ে একটি পিসি অথবা ল্যাপটপ কিনে নিতে পারেন।

অন্যদিকে PHP, Laravel বা Django ব্যবহার করতে আপনার অবশ্যই হায়ার কনফিগারেশনের পিসি বা ল্যাপটপ প্রয়োজন হবে। যেমন 8GB RAM এ আপনি এই ফ্রেমওয়ার্ক গুলো রান করতে পারবেন কিন্তু সামনে গিয়ে বড় কোনো এ্যাপ বা ওয়েব নিয়ে কাজ করতে গেলে সিস্টেম ল্যাগ করতে পারে। তাই PHP, Laravel এর জন্য 16GB RAM এর পিসি ভালো কাজ করবে।