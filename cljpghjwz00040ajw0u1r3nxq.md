---
title: "Google এবং Facebook এ আপনার কি কি তথ্য সংরক্ষণ তা দেখে নিন!"
seoTitle: "Google facebook collect your data"
datePublished: Wed Jul 05 2023 08:27:37 GMT+0000 (Coordinated Universal Time)
cuid: cljpghjwz00040ajw0u1r3nxq
slug: google-facebook
cover: https://cdn.hashnode.com/res/hashnode/image/upload/v1688545535378/ef279688-2485-4c16-b673-274b97c693de.jpeg
ogImage: https://cdn.hashnode.com/res/hashnode/image/upload/v1688545618942/15c2d700-9a43-478c-8e3b-2f8c659fd9a4.jpeg
tags: data, facebook, google, collect

---

আসসালামু আলাইকুম,

কেমন আছেন সবাই? আশা করছি মহান আল্লাহর রহমতে আলহামদুলিল্লাহ অনেক ভালোই আছেন।

আজকে আমরা গুগল ও ফেসবুক আমাদের যেসব তথ্য তাদের কাছে রাখে এবং আমরা কিভাবে সেগুলো দেখতে পারবো তা জানবো। তাহলে চলুন প্রথমে গুগলকে দিয়েই শুরু করা যাক।

ইন্টারনেটের দুনিয়ায় আমরা প্রতিদিনই কোনো না কোনো কিছু সার্চ করে থাকি। আর সবচেয়ে বেশি আমরা গুগল দিয়েই সার্চ করে থাকি। গুগল এখন শুধু একটা সার্চ ইঞ্জিন বলেই বিবেচিত নয়। গুগল এখন মোবাইল থেকে শুরু করে সবকিছুই নিজেরাই তৈরি করছে। গুগলের এত নামের পিছনে একটা বড় কারন হচ্ছে গুগলের প্রতি জনগনের বিশ্বাস।

![](https://blogger.googleusercontent.com/img/b/R29vZ2xl/AVvXsEjaXCfcF0KuS4jj1uHbzOKUSUAIhMZaU-BbGABXSDe-H0YTdwMyppo1U6QAsW-gW_fKWG-yPmOvm4BVb3PGhc8Pq-RUmCbG3jWxbf_R2p5dDfA1kPRd2g7xnV_hwLf5h3YlhXP2peQ_50XbtN7ApwjPBSsJQfV5n5XDDdzF9c29gAmEs7cFn7LHHTCo/s16000/google-fb.jpg align="left")

Google play services, google play store, google play games, google play music, youtube, google translate, google meet, snapseed, google earth, google classroom, google sheets, files by google, google drive, google keyboard, google chrome, google docs, google calculator, google maps সহ প্রত্যেকটি ক্ষেত্রে গুগলের অবদান আছে। আমি তো মাত্র কয়েকটি সার্ভিসের কথা বললাম। এর চেয়েও শত শত সার্ভিস গুগল জনগনকে প্রদান করছে।

কিন্তু আপনি কি ভেবে দেখেছেন, গুগলের প্রতি এই নির্ভরশীলতার ফলে গুগল কি আপনার উপর নজরদারিতে ব্যস্ত কি না? হয়তো না। আবার ভাবলেও খুব একটা গুরুত্ব দেননি হয়তো।

আপনি এমনটা মনে করতেই পারেন, আরে ভাই আমি তো আমেরিকার প্রেসিডেন্ট না, যে আমার উপর গুগল নজরদারী করলে ভালো কিছু পাবে।

আমি একজন সাধারন মানুষ৷ আমার উপর গুগল নজরদারী করলেও গুগলের কি লাভ?  
দাড়ান। সেই প্রসংগেই আসছি।

আপনি কখনো এটা ভেবে দেখেছেন কি? আপনি যখন কাউকে কোনো প্রোডাক্ট বা সার্ভিসের কথা নিয়ে কারো সাথে ফোনে কথা বলেন বা মেসেজ দেন বা গুগলে সার্চ দেন একটু পরেই আপনি যখন অনলাইনে ফেসবুক ইউটিউবের মতো প্ল্যাটফর্মে ঢোকার সাথে সাথে আপনাকে ঐ বিষয় সম্পর্কেই এডস শো করাতে থাকে?

কিংবা ধরুন আপনি কারো সাথে সামনাসামনিই বসে কথা বলছেন যে আপনি একটা শার্ট কিনবেন। এবং একটু পরেই আপনাকে শার্ট সম্পর্কে পৃথিবীতে যত এডস আছে তা শো করাতে থাকে!

আপনি যে গুগলের প্রতি এতটা নির্ভর সেটা আপনি যে দিক দিয়েই হোন না কেন, গুগলের কাছে আপনি শুধুই একটা প্রোডাক্ট ছাড়া আর কিছুই না!

কি? এখনো বিশ্বাস হচ্ছে না?

আচ্ছা ঠিক আছে। আমি প্রমান সহকারে আপনাকে দেখিয়ে দিব গুগল কিভাবে আপনার মোবাইল বা অন্য কোনো ইলেকট্রনিক ডিভাইসের মধ্যে দিয়ে আপনাকে তাদের একটা প্রোডাক্টে রূপান্তরিত করে ফেলেছে আর আপনি কিভাবে তাদের নজরদারীতে আছেন ২৪ ঘন্টা।

ঠিক যেন একটা রোবটের মত। আপনাকে যা দেওয়া হচ্ছে আপনি তা-ই গ্রহন করছেন। আপনি এমন এক জালে আটকে গেছেন যেখান থেকে বেরিয়ে আসা অনেকটা অসম্ভব হয়ে পড়েছে।

এই পোস্টে আমি আপনাদের দেখাবো গুগল আপনার কি কি সার্ভিস কালেক্ট করছে তাদের ডেটা সেন্টারে আর আপনি কিভাবে সেগুলো ডাউনলোড করতে পারবেন আর চেক করতে পারবেন।

চলুন, শুরু করা যাক।

**১) প্রথমে ভালো একটা ব্রাউজার থেকে** [**www.google.com**](http://www.google.com) **এ যান।**

**২) এরপর “Manage your google account” এ ক্লিক করুন।**

**৩) এরপর “Data and Privacy” তে ক্লিক করুন।**

[![](https://trickbd.com/wp-content/uploads/2022/10/11/Screenshot_20221011_195526-1.png align="left")](https://trickbd.com/wp-content/uploads/2022/10/11/Screenshot_20221011_195526-1.png)

**৪) নিচে স্ক্রল করে এসে “Download Your Data” তে ক্লিক করুন**

[![](https://trickbd.com/wp-content/uploads/2022/10/11/Screenshot_20221011_195627.png align="left")](https://trickbd.com/wp-content/uploads/2022/10/11/Screenshot_20221011_195627.png)

**৫) এরপর যেসব ডেটা আপনি ডাউনলোড করতে চান সেসব ডেটা মার্ক করে সিলেক্ট করুন।**

**৬) Next এ ক্লিক করে ফাইল সাইজ ও কি ফরমেটে এক্সপোর্ট করতে চান সেটা সিলেক্ট করুন।**

[![](https://trickbd.com/wp-content/uploads/2022/10/11/Screenshot_20221011_195715.png align="left")](https://trickbd.com/wp-content/uploads/2022/10/11/Screenshot_20221011_195715.png)

**৭) “Create export” button এ ক্লিক করুন।**

[![](https://trickbd.com/wp-content/uploads/2022/10/11/Screenshot_20221011_195743.png align="left")](https://trickbd.com/wp-content/uploads/2022/10/11/Screenshot_20221011_195743.png)

এরপর গুগল নিজের সার্ভারে আপনার ফাইলগুলো তৈরী করা শুরু করবে। এটা কয়েক ঘন্টা থেকে কয়েক দিন পর্যন্ত সময় নিতে পারে। তৈরি হয়ে গেলে আপনাকে মেইল করবে গুগল।

সেখানে আপনি একটা ডাউনলোড লিংক পাবেন। এরপর সে ডাউনলোড লিংকে ক্লিক করে আপনি ফাইলটা ডাউনলোড করে নিবেন।

মোবাইলে হলে zarchiever/rar App এর মাধ্যমে ফাইলটি এক্সট্রাক্ট করবেন। এরপর ভিতরে আপনার কাংখিত সকল ফাইলগুলো পেয়ে যাবেন।

এবার আসি ফেসবুককে নিয়ে। যদিওবা অনেকেই এই সম্পর্কে জেনে থাকেন তবুও যারা জানেন না তাদের জন্যেই মূলত এই পোস্টটি করা।

তাহলে চলুন শুরু করা যাক।

**১) প্রথমে Facebook এর Official App এ ঢুকুন।**

**২) এরপর Menu ( উপরে ডান দিকের ৩ ডটের আইকন ) তে ক্লিক করুন এবং Settings & Privacy নামক Option টিতে যান।**

**৩) এরপর Settings এ ক্লিক করুন।**

[![](https://trickbd.com/wp-content/uploads/2022/10/11/Screenshot_20221011_195810.png align="left")](https://trickbd.com/wp-content/uploads/2022/10/11/Screenshot_20221011_195810.png)

**৪) এরপর নিচের দিকে স্ক্রল করে Your Information থেকে Download Your Information এ Click করুন।**

[![](https://trickbd.com/wp-content/uploads/2022/10/11/Screenshot_20221011_195836.png align="left")](https://trickbd.com/wp-content/uploads/2022/10/11/Screenshot_20221011_195836.png)

**৫) এরপর আপনি যেসব Data Download করতে চান সবগুলো Mark করুন বা টিক চিহ্ন দিন।**

**৬) এরপর নিচে Create File এ ক্লিক করুন।**

এরপর নিজে নিজেই সব Data একটি File আকারে তৈরি হওয়া শুরু করবে। যখন ফাইলটি তৈরি হয়ে যাবে তখন আপনাকে Notification এর মাধ্যমে জানিয়ে দিবে।

আপনি Notification এ click করলেই ফাইলটি আপনাকে Download করার জন্যে বলবে। এরপর ফাইলটি ডাউনলোড করে Zarchiever App দিয়ে Extract করে নিবেন এবং সেখানে আপনি আপনার সকল তথ্য A-Z পেয়ে যাবেন।